<!DOCTYPE html>
<html lang="ne">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>हाम्रो बारेमा - सूर्य ज्योति माध्यमिक विद्यालय</title>
    <link rel="stylesheet" href="style.css">
</head>
<body>
    <header>
         <div class="container header-content">
            <img src="logo.png" alt="विद्यालयको लोगो" class="logo">
            <div>
                <h1>सूर्य ज्योति माध्यमिक विद्यालय, मेहेलकुना, गुर्भाकोट-८, सुर्खेत</h1>
                <p>ज्ञान, अनुशासन र प्रगति</p>
            </div>
        </div>
        <nav>
           <div class="container">
                 <ul>
                    <li><a href="index.html">गृहपृष्ठ</a></li>
                    <li><a href="about.html">हाम्रो बारेमा</a></li>
                    <li><a href="notice.html">सूचना पाटी</a></li>
                    <li><a href="results.html">नतिजा</a></li>
                    <li><a href="teachers.html">शिक्षक/कर्मचारी</a></li>
                    <li><a href="#">फोटो ग्यालेरी</a></li>
                    <li><a href="contact.html">सम्पर्क</a></li>
                </ul>
           </div>
        </nav>
    </header>

    <main class="container">
        <h1>हाम्रो बारेमा</h1>

        <section id="history">
            <h2>(क) ऐतिहासिक पृष्ठभूमि</h2>
            <p>लोदे मेहेलकुनाको नयाँ बस्ती २०२२ सालमा भू.पू. राष्ट्रिय पञ्चायतका सदस्य माननीय स्व.श्री चन्द्र बहादुर बुढामगरको सक्रियतामा बसेको थियो। नयाँ बस्ती खुलेपछि यस ठाउँमा जंगल फँडानी गरि बसाई सर्न छिमेकी जिल्लाहरु सल्यान, रोल्पा, रुकुम जाजरकोट, दैलेख, दाङ लगायत सुर्खेत जिल्लाका विभिन्न ठाउँहरुबाट भोकानाङ्गा मानिसहरु आए। त्यसपछि यस बस्तीमा शिक्षाको आवश्यकता खट्कियो त्यसैले तत्कालिन अगुवा स्व.श्री चन्द्र बहादुर बुढामगरकै अगुवाईमा विद्यालय खोल्ने जमर्को २०२४ सालमा गरियो।</p>
            <p>हालको यो स्थितिको विद्यालय शुरुमा भेरी नदिको किनारमा रहेको खैरेनीमा २०२४ सालमा शितला प्राइमरी स्कूलको नाममा स्थापना गरियो। स्थापना कालमा स्थानीय व्यक्ति श्री शेर बहादुर बुढा, लेखफर्साका ऋषि प्रसाद शर्मा र घुमखहरेका डिल्ली प्रकाश आचार्यले अध्यापन गर्नु हुन्थ्यो। बिस्तारै स्थानीय बस्तीमा शिक्षाको महत्व बुझेपछि उक्त विद्यालयलाई हालको मेहेलकुना बजार भित्रको छिन्चु-जाजरकोट मार्गमा पर्ने स्थानमा स्थानान्तरण गरियो र २०२७ सालमा उक्त विद्यालयले सरकारी मान्यता प्राप्त गर्‍यो र उक्त विद्यालय श्री शितला ने.रा.प्रा.वि. को नामले परिचित भयो। त्यसबेला कक्षा ३ सम्मको पढाइलाई प्राथमिक तह मानिन्थ्यो।</p>
            <p>त्यतिले मात्र यहाँको आवश्यकतालाई पुरा गर्न सकेन। त्यसपछि स्थानिय नेताहरु चन्द्र बहादुर बुढामगर, शेर बहादुर बुढामगर, बल बहादुर खत्री, मान बहादुर खत्री, बेत प्रसाद खड्का, प्रताप पुन, जय बहादुर कार्की, खड्क बहादुर वली, पर्शुराम कामी, पृथ्वी बहादुर चन्द, डब्बलसिं कामी, अम्मर बहादुर खड्का, चित्र बहादुर थापा, तुलाराम शर्मा, हरिहर रेग्मी, गुरुप्रसाद पौडेल, भुपेन्द्र चन्द, चन्द्र बहादुर खत्री, कुले राना, लोक ब. खत्री, हिमसिं थापा, बल ब.खत्री-६, हस्तवीर खत्री, नर ब. विष्ट, अम्मर ब. खड्का, नर ब. पुन (सचिव) आदिको सक्रियतामा कक्षा ७ सम्मको अध्यापन हुने सूर्य ज्योति नि.मा.वि. २०३३ सालमा स्वीकृत बनाइयो।</p>
            <p>मानिसहरुको आवश्यकता बढ्दै गयो र स्थानीय लोदे मेहेलकुना बासीलाई मा.वि.को आवश्यकता पर्‍यो र माथि उल्लेख गरिएका व्यक्तिहरुको सक्रियतामा भवन बनाउने योजना गरियो। स्थानीय माटोबाट मिस्त्री बोलाएर इँटा निर्माण गरियो। दारकाठ स्थानीय खेतबारी बाट उपलब्ध गराइयो। भवन निर्माणका लागि मिस्त्री, मजदुर खर्च जुटाउन गाउँबासीहरुबाट आफ्नो गच्छे अनुसारको चन्दा संकलन गरियो र भवनको छानाको लागि २०३६ सालमा जाजरकोट गोइरी भन्ने स्थानबाट प्रत्येक घरबाट एक-एक जनाले निःशुल्क पिठ्यूँमा बोकेर ढुङ्गा ल्याइयो। यसरी निर्माण गरिएको भवनमा मा.वि.सम्मको पढाइ सञ्चालनको लागि मिति २०३८ सालदेखि स्वीकृत प्राप्त भयो।</p>
             <p>वि.स.२०६३ साल देखि शिक्षा विषयको र २०७० सालदेखि विज्ञान र व्यवश्थापन संकायमा १० जोड २ को कक्षाहरु संचालन गरिरहेको छ। यस सूर्य ज्योति मा.वि.को समग्र विकासको दिशा निर्देष गर्नका लागि १० सदस्यीय विद्यालय व्यवस्थापन समितिका पदाधिकारीहरु क्रियाशिल छन्।</p>
        </section>

        <section id="geography">
            <h2>(ख) भौगोलिक अवस्था</h2>
            <p>हाम्रो देश नेपाल भौगोलिक अवस्थाले विविधायुक्त भएको देश भएकोले यहाँ तराई, पहाड, हिमाल गरी तीन भागमा बाडिएको छ। जस अन्तरगत यो श्री सूर्य ज्योति माध्यमिक विद्यालय गुर्भाकोट-८, सुर्खेत पहाडी प्रदेशमा पर्छ। त्यसैले यो विद्यालय भौगोलिक अवस्था सामान्य छ। यस विद्यालयलाई चारैतिरबाट बस्ति र बाटोले घेरेको छ।</p>
            <p>यो विद्यालय पूर्वी देशान्तर ८१.८५ डिग्री र उत्तरी अक्षांश २८.४२ डिग्रीमा अवश्थित छ। यो विद्यालय सुर्खेत जिल्लाको सदरमुकामबाट पूर्वी दिशामा पर्ने पुरानो मेहेलकुना गा.वि.स. घरबाट उत्तर दिशामा पर्छ। जलवायुको दृष्टिले सुर्खेत जिल्ला क्षेत्र नं.१ भेरी नदीको किनारमा अवस्थित यस क्षेत्रमा जाडो मौसममा हुस्सुको कारण निकै चिसो हुने गर्दछ भने गर्मीको मौसममा निकै गर्मी हुने गर्दछ। यो क्षेत्र पहाडी भेकमा पर्ने भएकाले यहाँको दैनिक औसत न्युनतम तापक्रम १५.४ सेल्सियस देखि अधिकतम तापक्रम २६.० सेल्सियस रहेको छ, साथै मासिक औसत वर्षा ११८.७ मि.मि. रहन्छ भने अधिकतम वर्षा १२० मि.मि. रहेको छ।</p>
        </section>

        <section id="community">
            <h2>(ग) विद्यालय सामुदायिक पृष्ठभूमि</h2>
            <p>हाम्रो देश नेपाल बहुभाषिक, बहुजाति, बहुसांस्कृतिक र बहुधार्मिक देश भएकाले यस श्री सूर्य ज्योति माध्यमिक विद्यालय गुर्भाकोट-८, सुर्खेतमा विद्यालय सेवा क्षेत्र भित्र पर्ने टोलमा अधिकांश दलित समुदाय बसोवास गरेको पाइन्छ। यस विद्यालयको सेवा क्षेत्र भित्र पहिलो स्थानमा दलित जातिको बसोबास रहेको र दोस्रो स्थानमा ब्राह्मण क्षेत्री र तेस्रो स्थानमा जनजातिहरूको बसोबास रहेको छ। जसले गर्दा विद्यालयको सेवा क्षेत्रभित्र लैङ्गिक भेदभावको भावना पनि पाइन्छ।</p>
            <p>यहाँको मानिसको सामाजिक स्तर हेर्ने हो भने यहाँको समाज एक आपसमा समस्या परेमा सहयोग गर्ने र एक आपसमा सुख दुख साटफेर गरी मेलपिलापको भावना भएको पाइन्छ। यहाँको जनसंख्या २०७२ सालको घरधुरी सर्वेक्षण फाराम अनुसार पुरुषको जनसंख्या २३५५ र महिला २४५० गरी जम्मा ४८०५ जना रहेका छन् जसअनुसार घरधुरी संख्या ९६० रहेको छ। यी मध्ये यस विद्यालयको सेवाक्षेत्रभित्रका मानिसहरुले हिन्दु धर्म इसाइ धर्म मान्छन्। बोल्ने भाषा नेपाली नै हो। यसरी यस विद्यालय सेवा क्षेत्र भित्रका अधिकांश मानिसहरुको आर्थिक अवस्था कमजोर भएकोले ज्याला मजदुरी गर्नका लागि भारत तथा अन्य मुलुकहरुमा गएर आफ्नो जिविका निर्वाह गरेको पाइन्छ।</p>
        </section>

        <section id="service-area">
            <h2>(घ) सेवा क्षेत्रको परिभाषा</h2>
            <p>यस विद्यालयको सेवाक्षेत्र भित्र पवित्र बजार, अस्पताल लाइन, खटाङ्ग, गोकुलपुर, सिरूवानी, सुँगुरखाली र नजिकै दहचौरका केहि स्थानहरू रहेका छन्। विद्यालयको सेवाक्षेत्रभित्र नजिक प्रा.वि. सिरूवानी, प्रा.वि. सुँगुरखाली, नि.मा.वि. घारीमेहेलकुना, सूर्य ज्योति प्रा.वि. तथा शुभघाट प्रा.वि. छन्। यस विद्यालयबाट प्रा.वि. सिरूवानी १.५ कि.मि. पश्चिम, प्रा.वि. सुँगुरखाली १.५ कि.मि. दक्षिण, नि.मा.वि. घारीमेहेलकुना २ कि.मि. पूर्व र प्रा.वि. शुभघाट १ कि.मि. उत्तरमा भेरी नदि पारी रहेका छन्। समुदायबाट विद्यालयसम्म आइपुग्न करिब आधाघण्टा लाग्ने र १.५ कि.मि. टाढा रहेको छ।</p>
            <p>यस विद्यालय छिन्चु जाजरकोट सडकदेखि दक्षिण, अस्पताल सडकखण्डदेखि पूर्व र चन्द्र बहादुर बुढामगरको जग्गादेखि उत्तर र पश्चिम यति चारकिल्ला भित्र पर्दछ। विद्यालयको पश्चिमपट्टि धार्मिक स्थलको रूपमा शिव मन्दिर तथा उत्तरमा भेरी नदि र नदिको किनारमा जोडिएको मैदानमा खैरेनी सामुदायिक बन रहेको छ। जहाँ भगवान शिवको मूर्ति स्थापनाका साथै मन्दिर समेत निर्माण गरिएको छ। विद्यालय सुर्खेत जिल्लाको सदरमुकाम विरेन्द्रनगर देखि ४६ कि.मि. पूर्व मेहेलकुना बजारसंग जोडिएको छ।</p>
        </section>
    </main>

    <footer>
        <div class="container">
            <p>© २०२४ सूर्य ज्योति माध्यमिक विद्यालय, मेहेलकुना। सर्वाधिकार सुरक्षित।</p>
            <p>गुर्भाकोट-८, मेहेलकुना, सुर्खेत, नेपाल</p>
        </div>
    </footer>
</body>
</html>